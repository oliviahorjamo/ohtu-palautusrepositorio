# Referaatti Kenny Heinosen kandista _Ryhmätyö ohjelmistokehityksessä_

Heinonen keskittyy tutkielmassaan ryhmätyön merkitykseen ohjelmistotuotannossa, ryhmätyömenetelmiin ohjelmistotuotannossa, työntekijöiden persoonallisuuden vaikutuksiin ryhmätyön onnistumiseen sekä ryhmätyötaitoihin ja näiden opetteluun.

## Ketterät menetelmät ryhmätyön tukemisessa

Ketteristä menetelmistä Heinonen kirjoittaa erityisesti Scrumin ja XP programmingin periaatteista ryhmätyön helpottamiseksi. Näistä Heinonen mainitsee kommunikoinnin merkityksen ja painittaa erityisesti kasvokkain tapahtuvaa työtä. Lisäksi Heinonen mainitsee pariohjelmoinnin tapana tehdä ohjelmaa yhdessä. Pariohjelmoinnin hyödyistä mainitaan koodin laadun paraneminen ja toiselta koodarilta oppiminen. Scrumin kohdalla perehdytään erityisesti sprintin eri vaiheisiin ja siihen, miten kukin vaihe tukee ryhmän toimintaa.

## Persoonallisuuden vaikutus ryhmätöissä

Heinosen mukaan tiimien on hyvä koostua sekä monitaitoisista jäsenistä että moninaisista persoonallisuustyypeistä, jotka kykenevät tuomaan eri näkökulmia tuotetta kehitettäessä. Lisäksi Heinonen kirjoittaa Myers-Briggsin tyyppi-indikaattorista, jonka mukaan ihmisen persoonallisuustyyppiä voidaan kuvata neljällä kategorialla, joissa kussakin henkilö on enemmän jompaakumpaa kahdesta vaihtoehdosta. Tämän jälkeen kirjoitetaan yleisistä hyvän ohjelmistokehittäjän piirteistä, joita ovat mm. joustavuus, mukautuvaisuus, hyvät kommunikointitaidot, älykkyys ja mukavuus. Lisäksi Heinonen kirjoittaa eri persoonallisuustyyppien vahvuuksista ohjelmistokehityksen eri vaiheissa. Esimerkiksi ekstrovertit pärjäävät Heinosen mukaan introverttejä paremmin vaatimusmäärittelyssä, koska tämä vaatii asiakkaan kanssa kommunikoimista. Toisaalta introvertit taas pärjäävät itse sovelluksen toteutuksessa paremmin. Testauksessa sen sijaan menestyvät erityisen järjestelmälliset ja tosiasioihin keskittyvät ohjelmoijat.

## Ryhmätyötaitojen parantaminen

Tutkielmansa lopussa Heinonen keskittyy erilaisiin metodeihin ryhmätyöskentelyyn rohkaisemiseen. Näistä mainitaan esimerkiksi projektityöskentely, vuorovaikutteinen luokkahuone ja rocking the boat -harjoitus.

